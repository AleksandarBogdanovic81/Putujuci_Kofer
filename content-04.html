<!DOCTYPE html>
<html lang="sr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Sheet-04</title>
    <link rel="stylesheet" href="content.css">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
</head>
<body>
    <div id="content" class="row">
        <div class="col-md-12">
            <div class="content">
                <h1>Rusaljke Zvižda: <br> Folklor i predanja o ženama padalicama</h1>
                <p>Tamo negde na obroncima Homoljskih planina, izmedju Kučeva i Majdanpeka, sa pogledom na Braničevo prema Dunavu, izležava se kotlina Zvižd. A tu, uklješteno izmedju divljine prašume Felješana na jugu i pitomih oranica sa severa, kako nekada tako i sada, živi selo koje meštani od davnina nazivaju Duboka. Bilo je dana kada se selo prostiralo na većoj površini ali je administrativno uređenje XX veka razdvojilo ljude na već postojeće Duboka i selo Ševica. "Duboka je svetski centar žena 'padalica'. Takva pojava ne postoji nigde drugde!", tvdila je Svetlana bez ikakve sumnje u izrečeno.</p>
                <div class="content_img">
                    <img src="IMG/Img-300-02.jpg" alt="#">
                </div>
                <p>O Duhovima, centar Duboke bi bio pun ljudi. Svake godine. I ne samo Dubočani, svetkovini bi prisustvovali i seljani iz okoline; njihovi rodjaci, radoznalci i kojekakvi posetioci iz daleka, takođe. Čak su i diplomate imale naviku da posete selo u danima Trojice. A tada bi se, na očigled sviju prisutnih, odvijao vrlo neobičan i do današnjeg dana zagonetan događaj. U moru ljudi bi se čuo, iznenadni ali i očekivani, neljudski krik. Nedugo potom, nakon vriska, telo žene bi poput sveće palo i lupilo o prašnjavu zemlju ili travu. Poučene iskustvom iz prethodnih godina, žene su se držale jedna druge, ruku pod ruku, kako bi sprečile povređivanje padalice. U grupama bi čekale pad, ne znajući kojoj od njih se može desiti da je obuzme demon ili 'vlva', a to bi bila vlaška reč za vilu. Mnogi ljudi u ovim krajevima veruju da su i vile bića mraka.</p>
                <p class="text_under">Sedam dana pre Trojice i nastupajuća duhovna nedelja, ukupno dve sedmice, sezona je kada demoni svoju energiju usmeravaju na mlade devojke, starije žene ali i devojčice. Isključivo u Dubokoj. Seljani ne bi časili ni časa. Žene i muškarci bi nosili svoju najlepšu nošnju, a muzičari bi spremili svoje gajde i 'karabe' (dugačka pastirska svirala). Svi poslovi u poljima i domaćinstvima se ostavljaju do isteka trećeg dana Duhova. Trojica se uvek slave tri dana, ali mogućnost padanja će se okončati nakon svršetka duhovne nedelje. Iznenadni krik neke od žena se pretvara u jaukanje i lelek u zanosu, a potom u nerazgovetno mumlanje i mrmljanje. Zanos se završava padom nesrećnice u stanje potpune obamrlosti, poput klade. Okamenjeno telo padalice je neosetljivo na bol i bilo kakvu refleksnu reakciju. Na ubod igle ispod nokata ne reaguje. Oči su joj izokrenute, bele, a usne i nokti budu modri. Bez svesti i saznanja šta se oko nje događa. Jedini znak života je slabo disanje. Od velike je važnosti prisustvo većeg broja ljudi tokom dešavanja, kao i držanje žena u grupama. Pojedine su osećale sopstvenu slabost, samim tim i podložnost uticaju nečastivih. Neke od njih su upadale u kandze opskurnih sila svake godine. Nekada bi ukućani prepoznali naznake kao neoboriv dokaz da je određena devojčica iz doma podobna za napade vila. Ali niko nikada zasigurno nije znao koju će ženu i kada zaposeti kakva demonska energija.</p>
                <p>Iznenadni vrisak. "Duhovi je uzeše!", povikale bi one druge oko žene u zanosu. "Uzeli su je duhovi!", nadovezivali su se glasovi u masi. Selom se širilo jaukanje, krici, vrisak i lelek: "Uđoše duhovi u nju!", na vlaškom "A luvato rasalji". Sveta mesta, kao što je crkveno dvorište ili zavetina pored Dubočke reke, korišćena su za obavljanje prastarog rituala isterivanja demona iz padalica, u kasnijim godinama nazvane rusaljke. Ovaj naziv je usledio najverovatnije od reči ruža ili njene latinske verzije 'rosa'. Duhovi padaju u vreme kada su ruže u cvetu i najlepše mirišu, a trava je najzelenija. Rusaljke, odnosno rusalje, ili možda rusalke; seljani različitih krajeva su slali različite nazive u svet, ali pojava padalica je zadržala svoju vernost duhovnoj nedelji i sedmici pre, kao i svoju magičnu tajnovitost. Od kada vile i drugi demoni opsedaju žene Duboke, pitanje je bez odgovora. U nekim spomenicima postoje tragovi koji vode unazad do XIII veka. Smeli vernici na obroncima Homolja 'znaju' da je čak i majka Isusa Hrista imala takve moći. Od boga dane pojedinim. Jer u Vlaha, niti jedna sila nije samo iskonsko zlo ili apsolutno dobro. Rusaljke jesu žrtve mračnih sila, a to svakako ide rame uz rame sa dodirom svetlosti koja im je udahnula posebne moći. Verovatno po rođenju.</p>
                <div class="link_right">
                    <a href="content-05.html">Sledeća strana</a>
                </div>
            </div>
        </div>
    </div>

    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLESaAA55NDzOxhy9GkcIdslK1eN7N6jIeHz" crossorigin="anonymous"></script>
</body>
</html>