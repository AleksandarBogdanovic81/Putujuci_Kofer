<!DOCTYPE html>
<html lang="sr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Sheet-05</title>
    <link rel="stylesheet" href="content.css">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
</head>
<body>
    <div id="content" class="row">
        <div class="col-md-12">
            <div class="content">
                <p>Kod Vlaha kult zagrobnog života igra veliku ulogu u oblikovanju sopstvenih ubeđenja i zajedničkih običaja. 'Pomana' je drevni obred u svrhu udovoljavanja iskvarenim dušama preminulih, demonima i uzvišenim bićima. Ovaj ritual se obavlja i povodom smrti člana porodice; nakon sedam i četrdeset dana, pola godine i godinu dana, kao i za svaku godišnjicu do sedme kao poslednju. U istočnoj Srbiji smrt je samo prelazak sa ovog sveta na drugi, a na tom putu imaju svu pomoć od onih čije vreme još nije došlo. U ranim popodnevnim satim namenjuju se 'babice', posebno ukrašeni kolači mnogobožačkim simbolima, svastikama, telom zmije i drugim elementima koji se nazivaju 'zakoni'. Uz babice namenjuje se još i proja, kvasni i presni hleb, pečenje, sir, so, koljivo, vino i rakija. O ovom običaju ću pisati detaljnije u jednom od narednih tekstova.</p>
                <p>U kasnijim popodnevnim satima demoni opsedaju rusalke. Kako mlađe tako i one starije žene iz grupe pridržavaju padalicu, navodeći je da legne na platno koje nose sa sobom tokom dana. Lepo odeveni momci i devojke formiraju kolo i započinju 'oigravanje' rusalje uz melodiju, prastaru, tužnu i magičnu. 'K'nćiku d' kraj' je božanska melodija rusaljki. Tonovi se nižu iz otvora triju karaba (frula od trske), specijalno za i samo u ovakvim situacijama. Čarobne zvuke koje proizvode trojica karabaša mogu da iznesu i trojica gajdaša. Dva kralja 'krejičari' i jedna kraljica 'krejica' igraju u kolu kako bi 'odigrali' bolest i vratili padalicu iz onog u ovaj svet. U kolu su prvi i drugi kralj, na početku i kraju kola, a kraljica mora biti nevina, neukaljana devojka. Broj igrača, kraljeva i kraljica, bi od najmanje troje brojao do devetoro njih, oigravajući obuzetu ženu u kolu nalik zmiji. Prvi i drugi kralj, na početku i na kraju kola, slobodnim rukama drže duge bodeže, jatagane za čije su jabuke uvezane veze belog luka, kamilice i belog pelina. Tu vezu Vlasi nazivaju 'romanjica'. Beli luk rasteruje sile demonske, blagost kamilice donosi smirenost i štiti od vila, dok gorčina pelina budi iz obamrlosti. Kraljevi i kraljice uz zvuke božanske melodije oigraju jedan krug oko rusalje na mestu gde je pala.</p>
                <div class="content_img">
                    <img src="IMG/Img-300-03.jpg" alt="#">
                </div>
                <p>Drugo zmijuganje se ponavlja na mestu pored. Treće pomeranje obuzete u komi, zajedno sa platnom na kojem se leži, od strane ostalih žena iz njene grupe, prati još jedno oigravanje. One zapajaju i umivaju padalicu svakim krugom koji oigraju kraljevi i kraljice, ali ne bilo kojom vodom, već onom iz Dubočke reke. Dubočka poput Jordana ima iskonske, božanske moći, snagu da leči i da izgna nepoželjne sile. Mnoge pomane se obavljaju na obali ove reke, a obredi se opslužuju vodom iz iste. Nekada se već tada, nakon trećeg oigravanja, nesrećnica počne buditi iz transa. Žene koje je pomeraju, umivaju i hlade mahanjem maramicama, podižu rusaljku. U tim momentima ona poseduje nadljudsku snagu, odupire se, odguruje druge, vređa i psuje. Vila ne želi da napusti telo svoje žrtve. Otima se i udara ove i rukama i nogama, pljuje i vrišti, nekad i muškarci iz mase moraju da je pridržavaju od siline koju pokazuje. Njene haljine lete i kidaju se, a ženstvenost razotkriva i pretvara u sramotu. Briga ostalih žena je da tu bruku sakriju. Najdalje do devetog kruga rusaljka se vraća na svoje noge. Žene iz pratnje pridržavaju slabu i iscrpljenu padalicu, okreću je u krug oko nje same, dok prvi i drugi kralj ukrštaju svoje bodeže okićene vezama iznad nje kako bi u potpunosti oterali demona. Niz korice jatagana voda iz Dubočke reke se posipa po probuđenoj, tri puta za sva tri obrtaja oko mesta na kojem stoji, uz pomoć ostalih. A zatim je ubace u kolo kako bi i ona odigrala mračnu energiju, sve do onog poslednjeg devetog kruga, jer retko koja se povrati tek tada na kraju. Nakon rituala, rusalja još dugo ostaje iscrpljena. Potrebno joj je vreme da se oporavi. A kada se digne i dođe sebi ne seća se ničeg od pada do povratka u ovaj svet.</p>
                <div class="link">
                    <a href="content-04.html" class="link_left">Prethodna strana</a>
                    <a href="content-06.html" class="link_right">Sledeća strana</a>
                </div>
            </div>
        </div>
    </div>

    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLESaAA55NDzOxhy9GkcIdslK1eN7N6jIeHz" crossorigin="anonymous"></script> 
</body>
</html>