<!DOCTYPE html>
<html lang="sr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Sheet-06</title>
    <link rel="stylesheet" href="content.css">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
</head>
<body>
    <div id="content" class="row">
        <div class="col-md-12">
            <div class="content">
                <p>Ima dana u kojima ne bi pala ni jedna žena, a opet bilo je i onih kada se nekoliko njih zanelo tonući u trans. Ako okolnosti dozvole, u tim momentima jaukanja i lelekanja, članovi porodice pale sveću kao simbol svetlosti i prinose kolač koji namenjuju Suncu i Mesecu, a za koje se od davnina veruje da su brat i sestra i božanske prirode. U nekim slučajevima mumlanje rusaljke se odvija tokom celog transa. Nekada je mumlanje zapravo šaptanje, čujno uhu spuštenom na njezina usta. A bude pak i situacija kada šaptanje preraste u tiho predskazivanje i mađijanje o strahotama i tragedijama prirode: o suvoj i opustošenoj zemlji sagoreloj u velikim vatrama, potocima koje su popile velike zmije, poplavama, bolestima, pomoru stoke i drugim pošastima, ali i o ubistvo kralja Aleksandra I Karađorđevića u Marselju 1934. godine, tri meseca pre atentata.</p>
                <p>O Duhovima uoči zbacivanja kralja Petra II Karađorđevića 1945. godine, dogodio se poslednji pad u Dubokoj. Taj pad je pratila rafalna paljba iz pušaka četnika iznad glava sveta koji je napunio centar sela. Poslednja rusajla je predvidela: "Kralja više neće biti. Ja sam poslednja padalica i tako do povratka kralja na presto!". Navodno, u selu Ceremošnja, nedaleko od sela Ševica i Duboka, desio se pad 2000. godine. Nejasno je zašto. Mlada žena nije mogla da se povrati jer nije bilo oigravanja. Nije bilo karabaša koji bi svirali božansku melodiju rusaljki, nije bilo kraljeva niti kraljica. Bez rituala buđenje nije moguće, a tada padalica ostaje u komi i umire. Da stvar bute zlokobnija, devojka je u tima danima rodila. Kulturnoumetnička društva Vlaha neguju ovaj i druge običaje kroz igre tokom motiva u selima usred Zvižda, na ograncima Homoljskih planina uz zlatonosni Pek. Porodica se dosetila da bi mogla da upotrebi znanje nekog od njih jer bajalice i medicina nisu donele rezultate. Na kraju, demoni su oterani, a devojka se oporavila nakon nekoliko meseci.</p>
                <p class="clear">Uzrok padanja žena u trans enigma je i danas. Ni meštani sela Rudna Glava ne znaju. Pojava se vezuje za vile i druge šumske demone koji napadaju ali i štite žene, a ti tragovi vode do rimske boginje plodnosti 'Ops', a pre nje i do grčke boginje nad boginjama 'Reja', još dalje čak do majke boginje 'Kibela' iz anadolske visorvani. Ostaci jednog od hramova sagrađenih u Kibelino ime se mogu videti i u Srbiji, između zidina Romulijane, palata rimskog cara Galerija. Možda odgovor ipak leži u verovanjima u kojima još uvek živi Muma Paduri - Šumska majka i nadvila iz vlaške mitologije. Ostaje nerazumljiv i jezik kojim su rusaljke tokom transa izgovarale predskazanja preneta im od onih koji ih opsedaju, jer iskazane reči često nisu bile na vlaškom. "Možda je to bio jezik vila. Ne znamo, a to je takva šteta za čovečanstvo.", zaključila je moja sagovornica Svetlana Živanović iz sela Duboka koja mi je pomogla da saznam što više o fenomenu zvanom rusaljke. Jedno od poslednjih predviđanja je i to da nam je ostalo još 200 žetvi!</p>
                <p>Između dva svetska rata selo su posećivali lekari iz Nemačke, među njima i lekar iz Berlina dr. Sonenberg; lokalni lekari kao što je bio dr. Gajić, ali i psihijatri iz Engleske koje je dovodila izvesna diplomatkinja britanske ambasade zainteresovana za ovaj događaj. Navodna istraživanja ovih eksperata, o čijim životima i radu nemam nikakve dokaze samo kazivanja, nisu donela nikakva saznanja.</p>
                <p>U sledećem tekstu moći ćete pročitati i legende o rusaljkama: "Carević i tri vile" i "Dve kraljice".</p>
                <p>...</p>
                <p>Sakupljač: Kofer Putolovac; Izvor: Svetlana Živanović iz sela Duboka i meštani sela Duboka, Ševica i Rudna Glava</p>
                <div class="link_left">
                    <a href="content-05.html">Prethodna strana</a>
                </div>
            </div>
        </div>
    </div>

    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLESaAA55NDzOxhy9GkcIdslK1eN7N6jIeHz" crossorigin="anonymous"></script>
</body>
</html>